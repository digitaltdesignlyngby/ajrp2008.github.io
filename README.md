# Velkommen til DDU
*Digitalt design og udvikling teknikfag - Lyngby - HCØ HTX*

# Hvad er DDU
Teknikfaget "Digitalt design og udvikling", forkortet DDU, fokuserer på softwareudvikling i den størst mulige skala man kan møde på en dansk gymnasial uddannelse. Faget er hovedsageligt projektorienteret og problembaseret, men der forekommer kortere forløb med fokus på faglighed. Projekter laves i grupper fra 2 til 4 personer, hvis andet ikke er aftalt. Projekterne kan tidsmæssigt strække sig fra 10 undervisningstimer og helt op til 90 undervisningstimer. Viden og færdigheder tilegnes igennem selvstændigt studie og problemløsning. Underviserne giver feedback og rådgiver løbende med fokus på det udførte arbejde. God arbejdsdiciplin og studiekompetencer er derfor et must for at opnå et godt resultat.

-------------------------------------

# Temaer
### Projektstyring
Fordybelsesområdet er Projektstyring indenfor professionel softwareudvikling. Dette er det vigtigste tema i faget.

### Spiludvikling
Det første valgtema, som skolen har valgt er Spiludvikling.
Temaet spiludvikling fokusere på det man ofte kalder "Physic Engine", dvs. simulering af den virkelige verden, og dette vil selvfølgelig præge de typer spil, der fokuseres på.

### Datamodeller
Det andet valgtema, som skolen har valgt er Datamodeller
Vi har fokus på relationelle databaser og hvordan man bruger dem i simple login systemer.

### Intelligente systemer
Temaet intelligente systemer, skal betragtes som en introduktion til to metoder; genetiske algoritmer og neuro evolution. Der er blevet lagt vægt på at alle kan være med, og faget bevæger sig derfor uden om den tunge matematiske del man vil møde på universitetet.

### Nøgletemaer
Flere nøgletemaerne indgår automatisk og eksisterer ofte ikke som selvstændige forløb. Nøgletemaerne er følgende:
datasikkerhed, it-værktøjer, interaktionsdesign, prototyper, produkttestning og automatisering.

-------------------------------------

# Projektarbejde i DDU

### Før realisering

Før-realisering er alt det, der skal laves inden man går i gang med selve udviklingen af produktet. Denne fase er meget vigtig og fylder op imod en tredjedel af projektets samlede tid.
Når faserne er gennemløbet afleveres projektbeskrivelsen, der dokumenterer det arbejde der er udført i før-realiseringsfasen. Projektbeskrivelsen skal godkendes inden realiseringsfasen kan påbegyndes.  

Underfaserne i før-relaliseringsfasen kender man fra faget teknologi, og består af følgende:

- Problemidentifikation, indeholder problemafgrænsning og problemformulering
- Problemanalyse, hvor problemet undersøges og man gør rede for vigtigste faktorer
- Produktprincip, her opstilles krav og præsenteres forskellige løsningsforslag
- Produktudformning, endelig løsning og opstilling af designspec.& kravspec.
- Produkforberedelse, de valgte teknologier/tech stack og værktøjer

### Realisering

Selve realiseringsfasen er den fase hvor produktet udvikles. I ddu arbejdes iterativt.
Hver iteration består af følgende underfaser:

- analyse
- ide
- koncept/design
- *produktion* (se afsnit nedenfor)  
- undersøgelse.

### Produktion - en del af realiseringsfasen

I realiseringsfasen foregår produktionen, som er den egnetlige softwareudvikling.
Indenfor professionel softwareudvikling er planlægning og test essentielt for at overholde både budget og deadlines.
I DDU på Lyngby HCØ anvendes de mest almindelige metoder indenfor software planlægning og test.
Hovedformålet er at få en grundlæggende forståelse for hvordan professionelle softwareudviklingsprojekter bliver gennemført.
Faget anvender følgende metoder og værktøjer:

- Papir prototype, anvendes i projektopstart
- User stories, en ikke-teknisk beskrivelse af produkt-krav
- Objektorienteret analyse og design Inden user-stories opdeles i tasks bør man planlægge kodens struktur se: http://javabog.dk/OOP/kapitel22.jsp
- Task, User stories opslittes i tasks, der tidsestimeres
- Iterationer en slags tidsbegrænsede underprojekter, der hver afsluttes med test og evaluering
- Burndown chart, til kontrollere projektarbejdets progression
- GitHub, anvendes til planlægning, versionsstyring
- Kvantitative og kvalitative brugertests

-------------------------------------

# Projekter og forløb

Nedenfor ses nuværende rækkefølge af projekter og forløb. I forløb skal der ikke afleveres et slutprodukt imodsætning til projekter. Vores nuværende lærebøger er 'Nature of Code' og 'Digital design og udvikling - Systime', men vi anbefaler bogen 'Software Development - Head first' til projektstyring. Der skal tages forbehold for ændringer.

|Emne              |	Materiale                   |	Aflevering |
|:------------------|:-----------------------------|:-----------|
|Intro & Vectors	  |  Kapitel 1 i Nature of Code | ...|
|Forces	          |  Kapitel 2 i Nature of Code.| ...|
|Oscillations	    | Kapitel 3 i Nature of Code | ...|
|Particle Systems	|  Kapitel 4 i Nature of Code | ...|
|                                                    |||
|Spiludviklingprojekt (SO6) | ... | ...|
|Opgave i databaser & Sikkerhed | ... | ...|
|Opgave i datavisualisering | ... | ...|
|Cybersikkerhed | ... | ... |
|Mini eksamensprojekt, ca. 40 moduler | ... | ...|
|Opgave i Den generiske algoritme | ... | ...|
|Opgave i Neuroevolution | ... | ...|
|Eksamensprojekt, ca. 100 moduler | ... | ...|

-------------------------------------

# Rapporten
Dokumentation er vigtigt når man laver projektarbejde - og til teknikfagseksamen spiller rapporten
derfor en stor rolle.  
Her er et forslag til opbygning af rapporten:

 [rapport_opbygning.md](rapport_opbygning.md)


-------------------------------------


# Værktøjer & Sprog
Nedenfor ses en liste over links til værktøjer vi bruger i faget (der kan forekomme tilføjelser):
- Download Processing
- SignUp GitHub
- Download GitHub Desktop

-------------------------------------

# Karaktergivning
Alle afleveringer er karaktergivende. Alle afleveringer bedømmes med udgangspunkt i temaet "Professionel softwareudvikling". Vigtige kriterier i bedømmelse af både opgaveafleveringer og projekter er:

- Deadline er overholdt, dvs. endelig afleveringstidspunkt
- Produktet kan starte og anvendes direkte af brugeren, uden konsultation hos en ekspert
- Produktet er veldesignet, intuitivt og nemt at bruge
- Produktet virker efter hensigten

-------------------------------------

# Eksamensprojektet
Nedenfor ses eksamensprojektoplæg og generel eksamensinformation for skoleåret 2022/2023.   
God fornøjelse ;-) :

### [tidsfrister og afleveringer](eksamensprojekt/del1_afleveringer.md)
